<div class="manPager">
    <p><a href="/editions/warpoetry/1804/1804_17.html">Previous Poem</a>    -    <a href="/editions/warpoetry/1804/1804_19.html">Next Poem</a></p>
    </div>
    <p>1804.18<br/><b>Parody</b><a href="#1">[1]</a><br/>
    “Mr. Balfour”<br/><i>The Anti-Gallican</i> (1804), pp. 98-99<br/></p>
    <p>Adapted to the times, by Mr. BALFOUR.<br/></p>
    <p>Wha wad at Bonaparte's nod,<br/>
        Gi'e Malta up, an' a' that;<br/>
    His conscript slaves we laugh to scorn,<br/>
        An' dare be free for a' that.<br/>
                For a' that, an a' that,<br/>
                    Republic law, an a' that,<br/>
                In Britain's vales her bairns find<br/>
                    Mair freedom far than a' that.<br/></p>
    <p>What tho' the Swiss ha'e hunker'd down,<br/>
        An' kiss'd their looves an' a' that,<br/>
    Let Dutch an' Don faint at his frown,<br/>
        A Scot's a Scot for a' that.<br/>
                For a' that, an a' that,<br/>
                    His Hamburg Squibs an' a' that,<br/>
                John Bull has breath to bla' a blast<br/>
                    Will answer him an a' that.<br/></p>
    <p>Yon little man, First Consul ca'd,<br/>
        Frets, fumes, an' raves, an' a' that;<br/>
    Tho' Frenchmen tremble at his word,<br/>
        He's Corsican for a' that.<br/>
                For a' that, an' a' that,<br/>
                    Reviews, Levees, an' a' that,<br/>
                The freeborn brave o' Britain's isle,<br/>
                    Can look an' laugh at a' that.<br/></p>
    <p>Tho' he can mak' Etrurian kings,<br/>
        Popes, Cardinals, an a' that,<br/>
    To rule the sea's aboon his might,<br/>
        Gude faith he maunna fa' that.<br/>
                For a' that and a' that,<br/>
                    Flat bottom'd boats an a' that,<br/>
                Our wooden wa's an' British Tars,<br/>
                    Are nobler far than a' that.<br/></p>
    <p>Yet let us pray to see the day,<br/>
        When Commerce smiles an a' that;<br/>
    When War shall cease, an' gentle Peace<br/>
        Shall beas the gree an a' that.<br/>
                For a' that, an a' that,<br/>
                    Tis comin' yet for a' that,<br/>
                When bluidy blades an' broken heads,<br/>
                    Shall banish'd be an a' that.</p>
    
    <br/>
                <h4 class="notesWorks">Notes</h4>
                <p>
                                <a name="1"> </a>
                        <span class="footnote_text">1. Compare this parody of the famous song by Robert Burns with Walter Scot's adaptation of the same song <i><a href="/editions/warpoetry/1814/1814_11.html">For A' That and A' That</a></i> (1814).</span>
                </p>
            <div class="manPager">
                <p><a href="/editions/warpoetry/1804/1804_17.html">Previous Poem</a>    -    <a href="/editions/warpoetry/1804/1804_19.html">Next Poem</a></p>
            </div>
                